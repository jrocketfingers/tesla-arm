B9 Kreiranje domena i upravljanje posebnim omotnicama pomoću politika grupe (grupnih polisa)
============================================================================================
#### Napomena1: pročitajte prvo postavku zadatka. Parametri koji se koriste u ovom uputstvu odnosiće se na B9-1.
#### Napomena2:
Za izradu ovog zadatka potrebne su sledeće virtuelne mašine:
1. mašina čije je ime (Computer name) SERVER na kojoj je instaliran Windows Server 2008.
2. mašina čije je ime SERVER1 na kojoj je instaliran Windows Server 2003 (ova mašina treba da ima 2 diska od 10GB)
3. mašina čije je ime DESKTOP01 na kojoj je instaliran Windows XP
4. mašina čije je ime DESKTOP02 na kojoj je instaliran Windows 7
Sve virtuelne mašine treba da se nalaze na istoj internoj mreži (internal network).

U zadatku je potrebno uraditi sledeće:
======================================
### 1. Od računara SERVER napraviti domenski kontroler.
Na računaru prvo treba podesiti statičku IP adresu koja treba da bude IP:172.31.10.1, maska:255.255.255.128, Default Gateway:172.31.10.50.
Nakon toga pokrenuti iz komandne linije dcpromo. Za ime domena (FQDN) staviti skola.local. Za funkcionalni nivo šume izabrati Windows Server 2003 a za funkcionalni nivo domena Windows Server 2008. DNS server treba da bude štikliran (podrazumevano i jeste štikliran pa to ne treba menjati). Za restore mode password uneti !passw0rd. Pre nastavka instalacije proveriti da li se u virtuelnom CD uređaju nalazi instalacioni disk za W2K8. Nakon instalacije aktivnog direktorijuma restartovati SERVER i ulogovati se.

### 2. Na računaru SERVER napraviti organizacionu jedinicu DESKTOP i korisnike domadmin i učenik.
Desnoklik na skola.local New - Organizational Unit, uneti za ime DESKTOP, OK.  Potom u ovoj o.j. kreirati korisnika domadmin koji će nam služiti za učlanjavanje računarskih naloga u domen i za autorizaciju DHCP servera (desnoklik na o.j. DESKTOP New - User , uneti domadmin u polje username, Next, uneti 2x lozinku !passw0rd, odštiklirani User must change pass..., Finish). Ovog korisnika treba učlaniti u grupu Domain Admins (desnoklik na domadmin - Properties - Member Of - kliknuti Add, potom ukucati domain admin, pa kliknuti Check Names i trebalo bi da se pojavi Domain Admins ,kliknuti OK).Kreirati i obične korisinike ucenik1 i ucenik2 u organizacionoj jedinici DESKTOP. Ove korisnike ne treba učlanjavati ni u jednu grupu.

### 3. U organizacionoj jedinici DESKTOP kreiraiti  računarske naloge za SERVER1, DESKTOP01, DESKTOP02.
Desnoklik na DESKTOP New - Computer , uneti ime SERVER1, potom kliknuti Change, kliknuti u text oblast ispod Enter object name to select: , ukucati domadmin pa kliknuti Check names, u text oblasti ce se pojaviti domadmin (domadmin@skola.local) i potom kliknuti OK i opet OK. Ovime smo korisniku domadmin omogucili da uclani računar SERVER1 u domen. Na isti način kreirati i ostale računarske naloge i podesiti da ih u domen može učlaniti korisnik domadmin .

### 4. Na računaru SERVER1 instalirati DHCP server i napraviti opseg u skladu sa postavkom zadatka.
Otvorite Control Panel - Add/Remove Programs - Add/Remove Windows Components - izabrati ali ne štiklirati Networking Services - kliknuti na Details - štiklirati DHCP (Dynamic Host Configuration Protocol) - Next ...
Kada smo instalirali DHCP server, treba otvoriti DHCP konzolu (Start - Adminstrative Tools - DHCP), desnoklik na server1.skola.com - New Scope - Next - za  Name uneti Skolska mreza, za Description uneti kabinet 45 , Next - za Start IP : 172.31.10.1, End IP: 172.31.10.126,  za  Length uneti 25 , Next - u prozoru Add Exclusions isključiti opseg adresa,  Start IP:172.31.10.1 ,  End IP:172.31.10.2 , klliknuti Add  , Next -  Next - Izabrati Yes, i want to configure..... , Next  - Uneti adresu za Router (Default gateway)  172.31.10.50 , Next - u dijalogu za DNS uneti za Parent Domain: skola.local, u IP address : 172.31.10.1, Add, Next - WINS server ne treba konfigurisati, već samo Next - Yes, I want to activate this scope  - Next  - Finish.  Kada računar učlanimo u domen (u narednom koraku) ovaj DHCP server treba autorizovati u aktivnom direktorijumu, da bi bio vidljiv na mreži za klijente.

### 5. Računar SERVER1 učlaniti u domen a nakon toga uraditi autorizaciju DHCP servera da bi bio vidljiv na mreži.
Start - desnoklik na My Computer, izaberemo Properties - izaberemo karticu Computer Name - kliknemo na Change - izaberemo Domain i unesemo skola.local, kliknemo OK - kada nas pita za korisničko ime i lozinku unesemo domadmin i !passw0rd i potom OK. Nakon toga bićemo upozoreni da moramo restartovati mašinu pa to i treba uraditi. Nakon restartovanja treba se ulogovati na domain , u prozoru Log On to Windows izabrati SKOLA a ne na SERVER1(This computer) i ulogovati se sa korisničkim imenom domadmin i lozinkom !passw0rd.  Otvorimo DHCP konzolu (Start - Administrative Tools - DHCP), kliknemo na server1.skola.local, desnoklik na server1.skola.local i izaberemo Authorize. Crvena strelica okrenuta na dole ispred server1.skola.local bi trebalo da se pretvori u zelenu strelicu okrenutu na gore.

### 6. Na računaru SERVER1, treba napraviti deljeni folder PODACI na drugom disku  a potom pomoću grupne polise podestiti redirekciju foldera My Documents (kod računara po Windowsom XP) odnosno Documents (kod računara pod Windowsom 7) za domenske korisnike na deljeni folder PODACI.
Na disku E: napraviti folder PODACI. Desnoklik na PODACI - Properties -  izabrati karticu Sharing, izabrati Share this folder, Share name neka ostane PODACI - potom kliknuti na Permissions - kliknuti Add - ukucati Authen, kliknuti Chack Names i trebalo bi da se pojavi Authenticated Users. Kliknite OK. U prozoru Permissions for PODACI selektovati Authenticated Users i štikllirati Full Control u koloni Allow. Ovime ste svim autentikovanim korisnicima omogućili Full Control prava (share) na folderu PODACI. KLiknuti OK. Potom otvoriti karticu Security, dodati u listu korisnika Domain Users i njima uz postojeća prava štiklirati i Modify.
Sada se prebaciti na SERVER otvoriti Start - Administrative Tools - Group Policy Management . Raširiti skola.local, izabrati o.j. DESKTOP, desnoklik na istu pa klik na Create a GPO in this domain, and link it here... uneti naziv polise PolisaPODACI - OK. Desnoklik na PolisaPODACI  potom Edit (prvi put kada kliknete na polisu možda će izdati neko upozorenje ali samo kliknite ok.) U čvoru User Configuration, raširite Policies, pa Windows Settings, pa Folder Redirection, desnoklik na Documents  -izabrati Properties. U Documents Properties za Setting izabrati Basic - Redirect everyones folder to the same location. Za Target folder location izabrati Create a folder for each user under the root path a za putanju navesti \\Server1\podaci . U kartici Settings štiklirati Also apply redirection policy to.... OK. Zatvoriti prozor polise. Otvoriti komandnu liniju i otkucati gpupdate /force i sačekati da se komanda izvrši.

### 7. Za računare DESKTOP01 i DESKTOP02 treba podesiti da IP adresu
Start , pa ukucati ncpa.cpl, dupli klik na Local Area Connection, klik na Properties, dupli klik na Internet Protocol Version 4 .... itd. Verifikovati da su računari dobili adrese i ostala podešavanja(DNS, Default Gateway) od DHCP servera (ipconfig).
Ova dva računara (DESKTOP01 i DESKTOP02) potom treba učlaniti u domen i nakon toga se pomoću naloga ucenik1 ulogovati na domen preko računara DESKTOP01 a pomoću naloga ucenik2 ulogovati se na domen preko računara DESKTOP02. Na oba računara proveriti da li radi redirekcija odnosno pogledajte Properties za My Documents (XP) tj. Documents (Win7). Za target bi trebalo da piše \\Server1\podaci\ucenik1\My Documents , itd...
